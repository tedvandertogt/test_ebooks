<?xml version="1.0" encoding="UTF-8"?>
<html xml:lang="nl" lang="nl" xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#">
<head>
<title>Eerste hoofdstuk</title>
<link rel="stylesheet" type="text/css" href="../styles/template.css" />
</head>
<body>
<section epub:type="frontmatter" aria-labelledby="toc-anchor4">
<header><h2 class="kop" id="toc-anchor4"><span id="page_1" epub:type="pagebreak" role="doc-pagebreak" aria-label="Page 1"/>Eerste hoofdstuk.</h2></header>
<blockquote><div class="onderkop1" id="toc-anchor5"><i>Waarin, onder meer andere wetenswaardige zaken, het portret van den held dezer geschiedenis gevonden wordt</i>.</div></blockquote>
<div class="plat">Dikwijls, mijn kinderen! wanneer wij na afloop van den avonddisch een naauwer kring om den haard sloten, en ik nog een laatste pijp stopte, terwijl uw lieve grootmoeder, - half wakend, half slapend nieuwe hieltjens aan de versletene kousjens der kleintjens breidde, en een van u mij met een vleiende stem toeriep: ‘och, grootvader! vertel ons nog eens wat van den Carnaval te Venetiën, of van den Landgraaf van Hessen, of van de Frankforter mis!’ heb ik aan uw nieuwsgierigheid voldaan en u eenige der belangrijkste episoden verteld van die reis, welke ik als jongeling door Duitschland en Italiën deed: ja, zoo menigmalen hebt gij naar het gepraat van den ouden man geluisterd, dat gij op het laatst mijn ontmoetingen en wederwaardigheden zoo goed en beter kendet dan ik zelf, en vaak, wanneer mijn door ouderdom eenigzins verzwakt geheugen te kort schoot, mij de kleine bijzonderheden herinnerdet, welke tot aanvulling mijns verhaals moesten strekken. Nimmer echter heeft een uwer mij ondervraagd betreffende <span id="page_2" epub:type="pagebreak" role="doc-pagebreak" aria-label="Page 2"/>hetgeen mij na mijn terugkomst van die reize overkomen is; waarschijnlijk omdat gij, wetende hoe kalm en gerust ik, sedert mijn huwelijk, de dagen mijns levens in den schoot mijns huisgezins gesleten heb, verondersteldet, dat ik, te huis komende, zoo maar dadelijk een vrouw en een aanzienlijk vermogen gevonden had, en dat geene zorg noch wederwaardigheid die dagen van kalmte was voorafgegaan. Intusschen bedriegt gij u zeer: en het tijdvak, dat onmiddelijk op mijn reis volgde, was het gewichtigste en, in zijn bijzonderheden, het belangrijkste mijns levens. Dat ik er tot heden nimmer over gesproken heb, en dat ik ook thands, in plaats van u de voorvallen, die daarin plaats vonden, bij monde mede te deelen, die in geschrifte stel, ten einde gij die na mijn dood zoudt kunnen te weten komen, moet gij niet aan een dwazen gril toeschrijven: ik had daar een gezonde reden toe. De gebeurtenissen, waarbij mij de omstandigheden een werkzamen rol deden spelen of wier invloed zoo krachtdadig op mijn volgenden levensloop werkte, waren van dien aart, dat zij, deels uw jeugdig verstand te boven gingen, deels voor uw grootmoeder te droevige herinneringen opwekten: ja, ik zoude die geheel aan de vergetelheid opgeofferd hebben, ware het niet, dat gij, naar ik mij voorstelde, bij het vorderen in jaren, daaruit nutte les en leering zoudt kunnen trekken. Ik heb derhalve mijn herinneringen, zooveel in mij was, bijeenverzameld, ten einde niets te vergeten van hetgene in verband staat met de lotgevallen, welke de navolgende bladen zullen behelzen. Ofschoon ik voor u schreef, <span id="page_3" epub:type="pagebreak" role="doc-pagebreak" aria-label="Page 3"/>en u steeds gedurende mijn arbeid voor oogen had, heb ik, ter vermijding der verwarring, welke door het gebruik der tweede persoon zoo licht ontstaan kon in een verhaal, waarin zoovele samenspraken zijn ingelascht, dat verhaal zoodanig ingericht, als schreef ik voor dat groote publiek, jegens hetwelk men, uit eerbied, altijd de derde persoon moet bezigen, en welks welwillendheid ik, (die niet weet hoe het t'avond of morgen dit geschrijf onder de oogen krijgen kan) bij dezen inroep.</div>
<div class="empty-line">&#160;</div>
<div class="plat">Het was in den zomer van het jaar 17 .., dat ik, na een afwezigheid van ruim twee jaren, den Vaderlandschen grond weder betrad. Een oudoom van mij, die te Leyden woonde, bij wien ik, gedurende mijn academie-jaren, dagelijks aan huis verkeerde, en die voor het einde mijner studiën overleed, had mij een vrij aartig sommetje gelegateerd, onder voorwaarde, dat ik daarvoor een reis naar Italiën zoude doen, iets hetwelk hij bij zijn leven altijd hoogstnoodzakelijk plach te stellen om de jeugd te vormen. Hij zelf was nooit verder dan den Haag geweest en zeide altijd, dat het hem genoeg speet; ofschoon ik de reden nog niet begrijp, welke hem, die ongehuwd en onafhankelijk was, heeft kunnen terughouden van datgene te doen, wat hij anderen aanprees.</div>
<div class="plat">Verschillende oorzaken hadden medegewerkt om mij langer te doen uitblijven, dan ik oorspronkelijk van meening geweest was, en onder die oorzaken waren de navolgende de voornaamsten. Tusschen het handelshuis van Bempden van Baalen en C<span class="sup">o</span>. te <span id="page_4" epub:type="pagebreak" role="doc-pagebreak" aria-label="Page 4"/>Amsterdam en een ander huis te Livorno, hadden, sedert een geruimen tijd, over een netelige handelsquaestie, briefwisselingen bestaan, welke tot geen beslissing leidden. Daar nu een mijner Tantes in het eerstgenoemde Huis een groot gedeelte van haar vermogen had zitten, schreef zij mij, of ik ook kans zoude zien, de zaak gedurende mijn verblijf in Italiën in het effen te brengen. Ik had, bij geluk, juist kennis gemaakt met een der deelgenooten der Livornoosche firma en, bij nog grooter geluk, zijn gunst en vertrouwen gewonnen: zoodat ik, minder ten gevolge mijner bekwaamheden als gevolmachtige, dan omdat ik met een rekkelijk man te doen had, die rede wist te verstaan, volkomen mocht slagen in het ter stand brengen eener schikking, waarmede beide partijen te vrede waren. - Hiermede echter was, hoe vlot het ook ging, toch altijd een vrij lange tijd verloopen.</div>
<div class="plat">Mij een paar maanden later te Napels bevindende, ontmoette ik den Jonker van Ypendael, een hoogst beminnelijk jongeling, die, even als ik, voor zijn genoegen reisde en wiens kennismaking mij ten uiterste welkom was. Wij vormden het besluit, onze reis gezamentlijk voort te zetten. In Siciliën overviel hem een kwaadaartige ziekte, welke van langen duur werd en waaruit hij slechts langzaam herstelde. Het spreekt van zelfs, dat ik mijn vriend en reisgenoot niet verliet en hem, zoo trouw ik kon, oppaste en verzorgde; maar dit onvoorziene toeval vertraagde mijn terugkomst op nieuw.</div>
<div class="plat">Des te zoeter was, na een zoo lang uitblijven, ons beider gevoel, toen wij voor het eerst, weder over <span id="page_5" epub:type="pagebreak" role="doc-pagebreak" aria-label="Page 5"/>Munsterland teruggekeerd, de moedertaal, al was het dan ook met den Overijsselschen tongval, hoorden spreken; en met aandoening was ik een dag later getuige van de heuchelijke vereeniging mijns reisgenoots met zijn familie, die een Ridderhofstad aan gene zijde van Amersfoort bewoonde. Ondanks mijn vrij natuurlijke begeerte om mijn weg zonder oponthoud te vervolgen, ten einde hetzelfde geluk te smaken, dat mijn vriend was te beurt gevallen, kon ik zijn dringend aanzoek niet weerstaan, om nog dien dag met hem te blijven doorbrengen en deel te nemen in het vrolijke familiefeest, waarop zijn behouden terugkomst gevierd werd en hetwelk, volgens de uitdrukking der blijde ouders, niet volkomen zoude zijn, indien de reisgenoot van hun zoon er aan ontbrak en zij de gelegenheid moesten missen van mij te danken voor de trouwe verzorging van hun Eduard. Ik kan niet anders zeggen of, niettegenstaande mijn gedachten meestal te Amsterdam waren, ik deed eer aan het maal en vergastte mij recht op de zoolang ontbeerde doperwtjens, op het heerlijk rundvleesch en de geurige fruit, die mij werden toegediend; want, welke voordeelen ook de Hoogduitsche keuken moge hebben, ik gaf toch aan den Hollandschen pot de voorkeur en groette elken mondvol, dien ik nam, met hetzelfde vermaak waarmede ik een lang gemisten vriend de hand zoude gedrukt hebben.</div>
<div class="plat">- ‘Kom, nog een glas borgonje!’ riep mij de oude, dikke landedelman toe, terwijl zijn bolle wangen gloeiden van het geluk, dat hem de wederkomst van zijn zoon verschafte, en van de herhaalde offers, aan Bacchus gebracht: ‘Deze <span id="page_6" epub:type="pagebreak" role="doc-pagebreak" aria-label="Page 6"/>wijn kan u geen kwaad; hij is van het echte merk en niet van die zure clairet - wijnen, waar men in mijn jongen tijd niets van af wist en waarmede men ons nu in de kleeren wil steken. Kom, mijn jonge! de gezondheid van uw vader! Lang moge hij leven, tot heil van Amstels burgerij, en tot handhaving der goede Justitie!’ -</div>
<div class="plat">- ‘Van harte gaarne!’ zeide de oudste broeder mijns vriends, zijn glas vullende: ‘en dat hij er spoedig in moge slagen, dien gevreesden Zwarten Piet meester te worden, die, gelijk men zegt, de verstrooide bende van wijlen Jaco heeft hereenigd en er het Sticht mede afloopt.’ -</div>
<div class="plat">- ‘Wel zoo!’ zeide lagchende Eduard, wilt gij die eer aan onze Stichtsche Baljuwen niet gunnen? Is dat nu een wensch voor den erfgenaam eener heerlijkheid, welke het recht van hooge en lage jurisdictie bezit? - maar genoeg daarvan : moeder schudt het hoofd en Leentje wordt bleek, wanneer wij zoo van dieven spreken. Ik laat den Hoofdschout daar, Ferdinand! en drink de gezondheid uws vaders.’ -</div>
<div class="plat">- ‘En dezen dronk,’ vervolgde de Baron, zijn geledigd glas weder vullende, ‘wijde ik uwer brave moeder!’ -</div>
<div class="plat">Het was reeds de derde reis, dat de goede man al de leden mijner familie met zijn toasten (gelijk men die thands noemt) was rond gegaan: en ik begon te vreezen, dat de gezondheid van de mijnen mij nog ziek zoude maken: ik verzocht dus, zoodra ik mijn glas geledigd had, om verlof, van mij naar mijn kamer <span id="page_7" epub:type="pagebreak" role="doc-pagebreak" aria-label="Page 7"/>te mogen begeven, tot verschoning bijbrengende, dat ik den volgenden dag, wilde ik nog met den avond te huis zijn, vroegtijdig vertrekken moest.</div>
<div class="plat">- ‘Het blijft dan uw vast besluit ons morgen te verlaten?’ vroeg de oude Heer.</div>
<div class="plat">- ‘UEd. kan zelve beoordeelen, of ik mijn vertrek langer mag uitstellen.’ -</div>
<div class="plat">- ‘De jonge Heer heeft gelijk,’ zeide mevrouw van Ypendael: en hoe gaarne wij langer zijn gezelschap zouden willen genieten, mogen wij hem echter niet tegen zijn zin hier houden; daar wij aan ons eigen hart kunnen gevoelen, hoezeer zijn familie naar zijn terugkomst verlangen moet. Wij zouden het ook niet aartig gevonden hebben, indien men onzen Eduard langer van huis gehouden had.’ - Met deze woorden drukte zij de hand van haar teruggekeerden lieveling.</div>
<div class="plat">- ‘Gij hebt wel gelijk, moeder!’ zeide deze, haar omhelzende: ‘ik vind mij nu zoo gelukkig: en zoude ik dan mijn vriend beletten, dat zelfde geluk zoo spoedig mogelijk te smaken?’</div>
<div class="plat">- ‘En hoe denkt gij de reis te doen?’ vroeg mij de Baron.</div>
<div class="plat">- ‘Mijn voornemen is, te voet tot Naarden, en verder per schuit te gaan.’ -</div>
<div class="plat">- ‘Te voet!’ zeide de oude Heer, lagchende: ‘gij zijt, dunkt mij, ook van de leer: haast u langzaam. Verbruid! ware ik in uwe plaats, en de zoon van een rijken Amsterdammer, ik nam te Amersfoort een wagentje bij Jan Stoffelsz, die rijdt flinke paarden: en dan: voort koetsier! den zweep er over gelegd <span id="page_8" epub:type="pagebreak" role="doc-pagebreak" aria-label="Page 8"/>en dubbel drinkgeld zoo hij dubbelen spoed maakt.’ -</div>
<div class="plat">- ‘Ik geloof,’ merkte glimlagchende de oudste zoon aan, ‘dat onze vriend Ferdinand een kleine huichelaar is, en als een apostel bij zijn vader te huis wil komen, om hem te doen denken dat hij op zijn gandsche reis altoos zoo zuinig op zijn <i>équipage</i> geweest is.’ -</div>
<div class="plat">Ik glimlachte en zweeg; want ik achtte het onnoodig, de ware reden mijner handelwijze bloot te leggen, namelijk dat ik geen geld genoeg meer bij mij had, om de onkosten van een rijtuig te dragen; want van den laatsten mij gezonden wissel op Munster had ik geen gebruik gemaakt, in den waan, dat hetgeen ik nog aan contanten overig had, toereikende zoude zijn om mij tot Amsterdam te brengen. Het bleek mij echter dat ik mij verrekend had; maar ik was nu te trotsch of te beschroomd om geld van mijn gastheer ter leen te vragen, en evenmin wilde ik een rijtuig op crediet nemen en bij mijn t' huiskomst beginnen met mijn vader te verzoeken, het rijtuig te betalen: iets, dat hem voorzeker slechte denkbeelden van mijn wijze van huishouden zou hebben ingeboezemd; want hij was geen vriend van onnutte geldverteeringen; en ofschoon ik geloof, dat hij bij deze gelegenheid de kosten van een rijtuig zoude verschoond hebben, wilde ik echter geen gevaar loopen van een vermaning. Bovendien kende ik den zandigen weg van Amersfoort tot Naarden; en ondanks den lof, door den Heer van Ypendael aan de paarden van Jan Stoffelsz gegeven, wist ik zeer wel, dat wij de grootste <span id="page_9" epub:type="pagebreak" role="doc-pagebreak" aria-label="Page 9"/>helft stappende zouden afleggen, en dat ik te voet omtrent even spoedig, en zeker op een veel aangenamer wijze, mijn doel bereiken zou.</div>
<div class="plat">‘Nu,’ zeide de Baron: ‘een mensch zijn zin, een mensch zijn leven; - maar het eind is toch wat ver om geheel te loopen: wij zullen u van hier naar Amersfoort laten brengen!... ik denk dat Eduard zich daarmede wel zal belasten, zoo ik er hem vriendelijk om verzoek.’ -</div>
<div class="plat">Dit aanbod was te heusch om afgeslagen te worden. Na het drinken van een afscheidsdronk, en nog tot slotte van een glas cognacq, hetwelk de Heer van Ypendael zijn slaapmutsje noemde, werd het mij vergund den aftocht te blazen.</div>
<div class="plat">Den volgenden morgen te vijf ure, terwijl het geheele huisgezin nog in de armen der rust lag gedompeld, zat ik reeds met Eduard in een wagentje, met twee vlugge hitten bespannen, die ons met een prijsselijken spoed naar Amersfoort brachten. Na elkanderen herhaalde reizen gezondheid te hebben toegewenscht en onder belofte van briefwisseling, namen wij afscheid: hij keerde met zijn voertuig terug, in de hoop van de familie aan het ontbijt te vinden, en ik zette eenzaam mijn weg voort tusschen de bevallige bosschaadjen, aan weêrskanten van den weg gelegen.</div>
<div class="plat">Het was een heerlijke morgen; ja zelfs, voor een voetganger al te fraai weer. Er was weinig of geen wind: de lucht begon, naarmate het verder op den dag werd, meer heet en drukkend te worden, en was met die soort van spakerige nevelachtigheid bezwaard, welke niet zelden het voorteeken is van een verandering <span id="page_10" epub:type="pagebreak" role="doc-pagebreak" aria-label="Page 10"/>in den dampkring. Ten noordwesten stapelden zich dikke wolken op elkander, en eenige zeevogels, die krijschende rondzwierden, schenen zoovele boden, uitgezonden om zwaar weer aan den landbewoner te verkondigen. De zon was bloedrood, en haar stralen, stekend als breinaalden, hadden het zand van het rulle voetpad als in gloeiende asch herschapen. Groote zweetdroppels biggelden tappelings langs mijn wangen af, en, wanneer ik het oog op de verwijderde buien vestigde, zag ik met welgevallen den regen te gemoet, die de dorstige aarde laven en mijn pad wat gemakkelijker maken zoude. In afwachting daarvan, stapte ik echter rustig voorwaarts, en ik geloof zonder ijdelheid te kunnen zeggen, dat ieder landman, die mij met een vasten en gelijken tred zijn hoeve zag voorbij gaan, wel dadelijk bespeuren kon, dat een voetreis geen ongewone zaak voor mij was, en dat ik niet tegen de ongemakken opzag, die haar gemeenlijk vergezellen. Ik vergat dan ook de moeilijkheden van den weg, zoo dikwijls ik herdacht, dat elke stap, dien ik nederzette, mij nader bracht bij de voorwerpen mijner kinderlijke liefde, bij mijn welbeminde broeders en zusters, bij de vrienden mijner kindschheid en bij dat dierbare Amsterdam, hetwelk ik in zulk een geruimen tijd niet aanschouwd had. Aangename gedachten brengen bij den onbedorven mensch altijd welwillendheid voort: ik althands voelde mij hoe langer hoe meer gestemd om alles, wat mij ontmoette of bejegende, met hartelijkheid te behandelen; ik had een blijden groet over voor elken boer of daglooner, die langs den weg zijn <span id="page_11" epub:type="pagebreak" role="doc-pagebreak" aria-label="Page 11"/>zomerarbeid verrichtte, een paar duiten voor ieder kind, dat op de bloote voeten voor mij uitliep en over de greppen duikelde om mijn liefdadigheid op te wekken: en een scherts voor het frissche landmeisje, dat mij tegen kwam en soms nog, lang na dat ik voorbij was, het hoofd omwendde, met dien half verwonderden, half spottenden lach, welken alle eenigzins vreemde kleederdracht bij onze landgenooten gewoonlijk verwekt. En indedaad, ik moet bekennen dat mijn uiterlijke tooi niet van dien aart was, dat ik er hoog op roemen kon, en in het oog van de zoodanigen, die alleen naar het gewaad de lieden beoordeelen, zeer moest afsteken tegen de nette en zwierige kleedij der stedelingen van dien tijd: ja, dat ik bij de eerste beschouwing veel had van een eenvoudigen marskramer. De stoffaadje van mijn gewaad was fijn, maar helaas! door lang gebruik zoodanig versleten, dat niets van hetgeen ik droeg de blijken toonde van ooit nieuw te zijn geweest. Mijn hoed, op zijn Spaansch, met breede slappe randen voorzien, die mij ten zonnescherm strekten, was van leder, dat eenmaal zwart geweest was, maar door zon en regen met een rozeroode kleur begiftigd geworden, en hier en daar met enkele bruine en geele vlekken getijgerd. Mijn rok, van uitlandsch fatsoen en zonder eenig galon of borduursel, had insgelijks van den invloed der luchtgesteldheid geleden, en droeg bovendien de kenmerken van lange en trouwe diensten; want menige knoop had zijn post verlaten: en aan de ellebogen en opslagen zag men kale plekken van een geheel andere kleur dan die, welke den grond der stoffaadje uitmaakte.Het <span id="page_12" epub:type="pagebreak" role="doc-pagebreak" aria-label="Page 12"/>kamizool, dat van witte zijde was, met groene vloszijde geborduurd, had volkomen het aanzien, als ware het van een verkooping op de Noordermarkt afkomstig; maar daar onder blonk hetgeen ik altijd gewoon ben geweest als het echte kenmerk eens beschaafden mans te beschouwen, namelijk het heldere hemdslinnen, dat, dank zij mijn moeder, die het uit twintig stukken uitgezocht had, zoo fijn was, als men ergens bekomen kon, en zoo blank, als het stuivende stof toeliet, dat reeds mijn witte kousen en hooge schoenen bedekt had met die roodaartige kleur, welke aan het zand in die streken eigen is.</div>
<div class="plat">Een plunje als de mijne was niet geschikt om eenigen struikroover in verzoeking te brengen: ik had dan ook de pistolen en den degen, die mij op onze uitstapjens in Duitschland trouw vergezelden, bij mijn bagaadje gelaten, welke met den bolderwagen van Deventer op Naarden reisde, en meende tegen de gevaren, die ik van Amersfoort tot Naarden te vreezen mocht hebben, en waaronder ik de ontmoeting van een dollen hond als de ergste rekende, genoegzaam beveiligd te zijn door den kneppel, dien ik over den regter schouder droeg en waaraan een pakje bungelde, bestaande uit mijn nachtgoed en eenige andere onontbeerlijke benoodigdheden, in een bonten doek te samen geknoopt.</div>
<div class="plat">Ik sta met opzet bij deze bijzonderheden stil, die wellicht onbeduidend zullen schijnen; maar die mij toch voorkwamen vermeld te moeten worden, tot beter verstand van hetgeen verder volgen zal. Ik durf er, (want op mijn leeftijd kan het aan geen ijdelheid <span id="page_13" epub:type="pagebreak" role="doc-pagebreak" aria-label="Page 13"/>worden geweten,) nog dit bijvoegen, dat, zoo mijn uitlandsche en sobere opschik aan de meisjens een lach afdwong, het mij somtijds toescheen, alsof mijn persoon zelve haar anders niet mishaagde: ik was groot en sterk van gestalte; mijn kloeke lichaamsbouw gaf mij, ofschoon ik werkelijk jonger ware, het voorkomen van reeds boven de vijfentwintig jaren te zijn: mijn gelaat, ofschoon geroost door den invloed van zon en lucht, prijkte met den frisschen blos van jeugd en gezondheid: mijn tanden, die ik tot heden toe goed bewaard heb, hadden toen bovendien het voorrecht, van blank en welgeplaatst te zijn: en, naar de getuigenis van anderen, waren mijn lichtbruine oogen geheel niet van levendigheid ontbloot en onderscheidden zich ten minsten door een niet onaangename uitdrukking van goeden luim en welwillendheid. Wat mijn hairen betreft, zij waren blond, en ofschoon helaas! bestemd om bij mijn komst te Amsterdam door de schaar des kappers te worden afgemaaid, en voor een gekrulde paruik plaats te maken, zij golfden nog op dien ochtend in hun natuurlijken staat over mijn schouders en deden mij kennen als een onverbasterden afstammeling van het echte Noordsche ras.</div>
<div class="plat">Ik stapte dan, gelijk ik gezegd heb, vrolijk vooruit, met de vrij zekere overtuiging van tijdig genoeg binnen Naarden te zullen komen, om met de laatste schuit van daar naar Amsterdam te kunnen vertrekken. Immers, het was nog vroeg in den morgen, en de afstand naar genoemde vesting was zoo groot niet, of ik kon dien op mijn gemak afleggen, zelfs al <span id="page_14" epub:type="pagebreak" role="doc-pagebreak" aria-label="Page 14"/>dwong mij een regenbui, of vermoeidheid, of honger, hier en daar onder weg een uurtje te vertoeven.</div>
<div class="plat">Wat de laatste der drie genoemde redenen van oponthoud betreft, deze begon zich alreeds bij mij te doen gevoelen. Ik had bij mijn vertrek van de Ridderhofstad niets gebruikt, omdat het mij nog te vroeg was, en te Amersfoort had ik mij vergenoegd, een hartversterking tegen de morgenlucht te nemen. Het was dus niet zonder een innig genoegen, dat ik de torenspits van Zoest in het vizier kreeg, en dadelijk was mijn besluit genomen, om in dat dorp een oogenblik uit te rusten en eenige verversching te gebruiken.</div>
<div class="plat">Weldra vergunde mij een bocht, welke de weg daar ter plaatse maakt, om het geheele lichaam der kerk te zien, en mij te verlustigen in den aanblik van het lagchende en bevallige schouwspel, dat zij vooral van dien kant oplevert. Oogverblindend stak de grijze en eerwaardige vierkante toren, met zijn hooge spits, door het schelle licht der morgenzon beschenen, tegen de donkere lucht daar achter af, en tegen de groene boomen, die het gebouw omringden; terwijl de heuvelachtige grond, die mij nog van het dorp scheidde, met goudgeel koren of sneeuwwitte boekweit bedekt, niet weinig toebracht om de bekoorlijkheden van dit landgezicht te vermeerderen. Ik was nimmer een enthusiast; maar de aanblik der schoone, eenvoudige natuur, heeft altijd een diepen indruk op mij gemaakt, en thands ook gevoelde ik mij getroffen, zonder zelf te weten waarom: ik geraakte in een stille, eerbiedige stemming en ik wischte mij een traan uit het oog, toen ik het dorp binnen trad. -</div>
<div class="plat"><span id="page_15" epub:type="pagebreak" role="doc-pagebreak" aria-label="Page 15"/>Deze gemoedsgesteldheid was echter spoedig geweken, toen ik de voornaamste herberg in het oog kreeg: deze bevond zich op den hoek van een driesprong, welken de hoofdstraat met een zijweg vormt, en was kenbaar aan een vervooruitstekend uithangbord van ijzer, rijkelijk met krul- en snijwerk voorzien, en tot leuze een geschilderde zwaan voerende, met het gebruikelijk onderschrift: <i>vrij wijn en meê</i>. Eenige krebben, welke tegen over den ingang stonden, en een houten stalling, die naast het huis was opgeslagen, gaven bovendien te kennen, dat men hier zoowel te voet als te paard welkom was en verversching bekomen kon. Ook zag ik indedaad een niet gering aantal boerenwagens en karren uitgespannen op het plein staan, terwijl een magere oude knol bezig was zijn honger te stillen met het frissche gras, dat hem in een der voorgezette krebben werd toegediend. Genoemd dier was gespannen voor een ouderwetsche koetskar, met linnen huif, tegen welk voertuig een groot manspersoon aanleunde, wiens gelaat van mij was afgewend en bovendien overschaduwd door een hoed met afhangende randen, die eenige familietrekken had met den mijnen. Een lange roode mantel met opstaande kraag dekte zijn ledematen en schitterde in de zon, gelijk een vurige oven. Hij scheen zachtjens te praten met iemand die zich binnen in de kar bevond, maar dien ik niet zien kon, vermits ik het rijtuig van achteren naderde. Overigens kan ik niet zeggen, dat ik er zeer nieuwsgierig naar was, daar <span id="page_16" epub:type="pagebreak" role="doc-pagebreak" aria-label="Page 16"/>mijn gedachten voor het oogenblik meer bezig waren met het ontbijt, hetwelk ik mij had voorgesteld binnen de herberg te gebruiken, dan met den reiziger, die zich daar voor bevond, en ik verwaardigde dezen dan ook met niet meer dan een oppervlakkigen blik, terwijl ik mij haastte de hand aan de klink van de deur te slaan, en de herberg binnen te treden.</div>	  	 
</section>
</body>
</html>